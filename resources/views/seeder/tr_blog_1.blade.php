<p>Hepimizin bildiği gibi maket bıçağı birçok profesyonel kesim işlemini gerçekleştirebileceğimiz kesici el aletidir.
    Maket bıçağı doğru kulanım ile kesim işlemlerimizi kolay ve güvenli bir şekilde yapmamızı sağlar. Ancak yanlış
    kullanıldıklarında kazalara sebebiyet verebilirler. Bu yazımızda sizlerle maket bıçağı kullanımında yapılan
    yanlışları ve maket bıçağı kullanırken dikkat edilmesi gereken noktaları anlatacağız.</p>

<p><strong>Maket Bıçağının Yanlış Kullanımı</strong></p>

<p>1) Bıçağı vücuda paralel çekmek yerine vücuda doğru çekmek. Kesim sırasında vücuda doğru çekilen maket bıçağının
    kazaya sebebiyet verme ihtimali artacaktır.</p>

<p>2) Paslanmış maket bıçağı ucu ile çalışmaya devam etmek. Paslanan bıçak ucu daha fazla kuvvet gerektirecektir. Bıçağa
    orantısız fazla kuvvet uygulamak kazaya sebebiyet verebilmektedir</p>

<p>3) Maket bıçağının kapasitesinden daha büyük kesim işlemlerini yapmaya çalışmak. Zorlu kesim işlemleri için küçük
    boyutlu bir maket bıçağı kullanırsanız bıçak bu kesim yükünü kaldıramayacaktır. Bu durumda maket bıçağının kazaya
    sebebiyet verme ihtimali artacaktır.</p>

<p>4) Maket bıçağını bıçak ucu açık şekilde muhafaza etmek. Bıçak ucu açık şekilde muhafaza edilen maket bıçağı herhangi
    bir kazaya sebebiyet verebilmektedir. Dikkatsizce dokunulduğunda ya da kavradığında bıçak ucu açık bırakılan maket
    bıçağı daha tehlikeli olacaktır.</p>

<p>5) Kişisel koruyucu ekipman kullanmamak. Kesim işlemlerinde kişisel koruyucu ekipman kullanılmadığında maket
    bıçağının kazaya sebep olma ihtimali artacaktır.</p>

<p>6) Kullanmadan önce maket bıçağını kontrol etmeyi unutmak. Kesim işlemine başlamadan önce maket bıçağının durumu ve
    bıçak ucunun durumu kontrol edilmeli. Kazaya sebebiyet verecek herhangi bir unsur varsa ortadan kaldırılmalı.</p>

<p>7) Kesim yapılan zemini kontrol etmemek. Kesimini yapacağımız malzemeyi ve zemini kontrol etmeden kesmeye
    kalkıştığımızda zeminde bulunan herhangi bir malzeme, zeminin sallanması ya da kaygan olması kesim sırasında kazaya
    sebebiyet verebilir.</p>

<p>8) Maket bıçağını farklı amaçlarda kullanmak. Maket bıçağını kazıyıcı, tornavida ve diğer el aletlerinin yerine
    kullanmak olası kaza riskini artıracaktır.</p>

<p>&nbsp;</p>

<p><strong>Maket Bıçağı Kullanılırken Dikkat Edilmesi Gerekenler</strong></p>

<p>1) Bıçak ucunuzun keskin olduğundan emin olun. Keskin bıçak ucu paslanmış ya da deforme olmuş bıçak ucuna göre çok
    daha güvenli olacaktır.</p>

<p>2) Kesim yaparken kesiğe dirençli eldiven kullanın. Kesiğe dirençli eldiven herhangi bir kaza durumunda ellerinizi
    kesikten koruyacaktır</p>

<p>3) Riskli kesimler için güvenlikli maket bıçağı modellerini kullanın. Güvenlikli maket bıçağı parmağınızı bıçak
    sürgüsünden çektiğinizde bıçak ucunun otomatik olarak&nbsp; bıçak gövdesi içerisine tekrar sokacaktır.</p>

<p>4) Maket bıçağını kullanmadan önce bıçak ucunun doğru yerleştirildiğine emin olun.</p>

<p>5) Ellerinizi ve kollarınızı kesim alanından olabildiğince uzak tutun.</p>

<p>6) Maket bıçağına gereğinden fazla kuvvet uygulamayın</p>

<p>7) Bıçak ucunu değiştirirken üretici firmanın talimatlarına uyun.</p>

<p>8) Körelmiş ve kırılmış bıçak uçlarını delinmeye dayanıklı kutularda muhafaza edin.</p>

<p>9) Kesim sırasında koruyucu gözlük kullanın. Kesim sırasında bıçak ucu istenmeyen şekilde kırılır ve etrafa sıçrarsa
    gözlük gözlerinizi olası kazalardan koruyacaktır.</p>


